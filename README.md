#  Gönül Ver Platformu
![logo](https://user-images.githubusercontent.com/66682123/120923532-b90f7b80-c6d7-11eb-834a-3f3ba69da2aa.jpeg)

 ## Proje Adı: 
Genç Gönüllü Sosyal Girişimcilik Dijital Ekran Modeli

<a href="http://gonulver.c1.biz/" rel="nofollow">Gönülver Website</a>

## Projenin Özeti: 

Teknoloji çağının getirmiş olduğu bir dezavantaj olan “bireycilik” gençleri sosyal hayattan kopararak, yalnızca “kendileri için” yaşadıkları bir dünyaya hapsetmiştir. Bu durum kadim kültürümüzün kıymetli değerleri olan diğerkamlık ve gönüllülük mefhumlarını ikinci plana atmış ve hatta bunların gündelik hayattan çıkarılması tehlikesi altına girmiştir. Proje amacımız sivil toplum kuruluşları, çeşitli yardım kulüpleri/projeleri ve yaş aralığı fark etmeksizin bu alandaki gönüllü bireyleri farklı sosyal sorumluluk projeleri ve etkinlikler aracılığıyla yardıma ihtiyacı olan insanları daha önce hiçbir projenin yapmadığı şekilde bir araya getirmek ve toplum genelinde sosyo-kültürel sorunlara karşı duyarı ve gönüllülük bilincini arttırmaktır.

## Projenin Çözmeyi Hedeflediği Sorun: 

Bir toplumun gelişebilmesi ve gelişmiş sayılması için her zaman insani gelişme kriterlerini gerçekleştirmesi gerektiğine inanıyoruz. Türkiye’de ve aslında tüm dünya ülkelerinde gelişmeye ihtiyaç duyulan pek çok toplumsal sorun ve sosyal sorumluluk olduğunu düşünenlerdeniz. Projemiz, Türkiye genelinde yürütülen sosyal sorumluluk projelerinin ve sivil toplum kuruluşlarının sayılarının fazla olmasının yanı sıra henüz bir platformda bir araya getirilememesinden ötürü her kuruluşun ancak belirli bir kitleye sahip olması, gönüllü birey ya da grupların bu çeşitlilik içerisinde kaybolması ve çeşitli grupların sosyal sorumluluk proje ve etkinliklerini kötüye kullanması gibi sorunlara çözüm niteliğinde üretilmiştir. Projemizle birlikte tüm bu kurum/kuruluşlar ile ve bu alandaki projelerin bir çatı altında toplanması ve tek bir platformdan yönetilmesiyle daha fazla kullanıcıya hitap edilmesi, bu alandaki iletişimin kolaylaşması ve kötüye kullanımının engellenmesi gibi amaçlara hizmet edecektir.

## Projenin Teknik Detayları: 

Gönüllüler, uygulama ve web portallarına giriş yapabilecekler, Türkiye'deki gönüllü kuruluşların proje içerikleri ve gereksinimleri hakkındaki tüm bilgilere erişebilecekler. Gönüllü kuruluşların projelerine katılmak isteyenler sistem üzerinden “Gönüllü Ol” butonu ile iletişime geçecekler. Aynı zamanda istedikleri gönüllülük işi eğitim sertifikası gerektiriyorsa, istedikleri gönüllülük işi öncesinde MEB onaylı eğitimlere erişebilirler. Eğitim içeriği; dijital fotoğrafçılık ve kurgu, resim, etkili konuşma, liderlik, hesap verebilirlik gibi içeriğe sahip olacak.
Sivil toplum kuruluşları ve üniversiteler portal aracılığıyla yeni proje girişi sağlayabilecekler. Gönüllülük ve sosyal girişimcilik projelerini sisteme bir form (proje için gerekli kriterler gibi) aracılığıyla yükleyip projelerini gönüllülere sunabilecekler. Kullandıkları form da yapılacak olan algoritma ile uygunsuz kelimelere ve uygun olmayan talepler, projeler kabul edilmeyecektir. Proje içeriği sistemin süzgecinden geçtikten sonra sistem kurucularına iletilecektir. Sistem kurucularının onayı sonrasında “Projelerimiz’’ sayfasına eklenecek. Kullanıcıya kolaylık sağlamak adına projeye çeşitli filtreler (şehir, kurum ya da proje bazında sırala gibi) eklenecek. Türkiye'nin her yerinde kendileri gibi diğer paydaşlarla birlikte çalışabileceklerini duyurabilecekler. Böylece, ortak projelerle şirketlerinin kar ve gelir oranlarını arttırabilecekler. Farklı şehirlerdeki firmaların aynı fikirlerle başladıkları projeleri birleştirerek daha güçlü projeler ortaya çıkarabilecektir.

